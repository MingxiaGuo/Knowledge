# 民间文学

民间文学理论，作品的时代，主体思想，艺术技巧，文学史影响

民间文学作品：神话，传说，民间故事，歌谣，谚语，民间长诗

民间文学载体是口头语言，不是书面语言，主人不是作家。是工人，农民；评价标准不同





神话



节日



五行八卦



## 纪年：天干地支

## 生肖



## 二十四节气

一月
（正月）

立春：初候，东风解冻；阳和至而坚凝散也。 二候，蛰虫始振；振，动也。三侯，鱼陟负冰。 陟，言积，升也，高也。阳气已动，鱼渐上游而近于冰也。

雨水：初候，獭祭鱼。此时鱼肥而出，故獭而先祭而后食。二候，候雁北；自南而北也。三候，草木萌动。是为可耕之候。

二月

惊蛰：初候，桃始华；阳和发生，自此渐盛。 二候，仓庚鸣；黄鹂也。 三候，鹰化为鸠。鹰，鸷鸟也。此时鹰化为鸠，至秋则鸠复化为鹰。

春分：初候，玄鸟至；燕来也。 二候，雷乃发声。雷者阳之声，阳在阴内不得出，故奋激而为雷。 三候，始电。电者阳之光，阳气微则光不见，阳盛欲达而抑于阴。其光乃发，故云始电。

三月

清明：初候，桐始华。二候，田鼠化为鴽，牡丹华；鴽音如，鹌鹑属，鼠阴类。阳气盛则鼠化为鴽，阴气盛则鴽复化为鼠。 三候，虹始见。虹，音洪，阴阳交会之气，纯阴纯阳则无，若云薄漏日，日穿雨影，则虹见。

谷雨：初候，萍始生。二候，鸣鸠拂其羽，飞而两翼相排，农急时也。 三候，戴胜降于桑，织网之鸟，一名戴鵀，阵于桑以示蚕妇也，故曰女功兴而戴鵀鸣。

四月

立夏：初候，蝼蝈鸣；蝼蛄也，诸言蚓者非。 二候，蚯蚓出；蚯蚓阴物，感阳气而出。 三候，王瓜生；王瓜色赤，阳之盛也。

小满：初候，苦菜秀；火炎上而味苦，故苦菜秀。 二候，靡草死；葶苈之属。 三候，麦秋至。秋者，百谷成熟之期。此时麦熟，故曰麦秋。

五月

芒种：初候，螳螂生；俗名刀螂，说文名拒斧。 二候，鵙始鸣；鵙，屠畜切，伯劳也。 三候，反舌无声。百舌，鸟也。

夏至：初候，鹿角解；阳兽也，得阴气而解。 二候，蜩始鸣，蜩，音蜩，蝉也。 三候，半夏生。药名也，阳极阴生。

六月

小暑：初候，温风至。二候，蟋蜂居壁；亦名促织，此时羽翼未成，故居壁。 三候，鹰始挚。挚，言至，鹰感阴气，乃生杀心，学习击搏之事。

大暑：初候，腐草为萤；离明之极，故幽类化为明类。 二候，土润溽暑；溽，音辱，湿也。三候，大雨行时。

七月

立秋：初候，凉风至。二候，白露降。三候，寒蝉鸣。蝉小而青赤色者。

处暑：初候，鹰乃祭鸟；鹰，杀鸟。不敢先尝，示报本也。 二候，天地始肃；清肃也，寨也。 三候，禾乃登。稷为五谷之长，首熟此时。

八月

白露：初候，鸿雁来；自北而南也。 一曰：大曰鸿，小曰雁。二候，玄鸟归；燕去也。三候，群鸟养羞。羞，粮食也。养羞以备冬月。

秋分：初候，雷始收声；雷于二月阳中发生，八月阴中收声。 二候，蛰虫坯户；坯，昔培。坯户，培益其穴中之户窍而将蛰也。 三候，水始涸。国语曰：辰角见而雨毕，天根见而水涸，雨毕而除道，水涸而成梁。辰角者，角宿也。天根者，氐房之间也。见者，旦见于东方也。辰角见九月本，天根见九月末，本末相去二十一余。

九月

寒露：初候，鸿雁来宾。宾，客也。先至者为主，后至者为宾，盖将尽之谓。二候，雀入大水为蛤；飞者化潜，阳变阴也。 三候，菊有黄花。诸花皆不言，而此独言之，以其华于阴而独盛于秋也。

霜降：初候，豺乃祭兽；孟秋鹰祭鸟，飞者形小而杀气方萌，季秋豺祭兽，走者形大而杀气乃盛也。二候， 草木黄落；阳气去也。 三候，蛰虫咸俯。俯，蛰伏也。

十月

立冬：初候，水始冰。二候，地始冻。三候，雉入大水为蜃。蜃，蚌属。

小雪：初候，虹藏不见，季春阳胜阴，故虹见；孟冬阴胜阳，故藏而不见。 二候，天气上升，地气下降。三候， 闭塞而成冬。阳气下藏地中，阴气闭固而成冬。

十一月

大雪：初候，鹖鴠不鸣。鹖鴠，音曷旦，夜鸣求旦之鸟，亦名寒号虫，乃阴类而求阳者，兹得一阳之生，故不鸣矣。 二候，虎始交；虎本阴类。感一阳而交也。三候，荔挺出。荔，一名马蔺，叶似蒲而小，根可为刷。

冬至：初候，蚯蚓结；阳气未动，屈首下向，阳气已动，回首上向，故屈曲而结。 二候，麇角解；阴兽也。得阳气而解。 三候，水泉动，天一之阳生也。

十二月
（腊月）

小寒：初候，雁北乡；一岁之气，雁凡四候。如十二月雁北乡者，乃大雁，雁之父母也。正月侯雁北者，乃小雁，雁之子也。盖先行者其大，随后者其小也。此说出晋干宝，宋人述之以为的论。 二候，鹊始巢；鹊知气至，故为来岁之巢。 三候，雉雊；雊，句姤二音，雉鸣也。雉火畜，感于阳而后有声。

大寒：初候，鸡乳；鸡，水畜也，得阳气而卵育，故云乳。 二候，征鸟厉疾；征鸟，鹰隼之属，杀气盛极，故猛厉迅疾而善于击也。 三候，水泽腹坚。阳气未达，东风未至，故水泽正结而坚。

-----

立春：立春之日东风解冻，又五日蛰虫始振，又五日鱼上冰（鱼陟负冰）。

雨水：雨水之日獭祭鱼，又五日鸿雁来（候雁北），又五日草木萌动。

惊蛰：惊鸷之日桃始华，又五日仓庚鸣，又五日鹰化为鸠。

春分：春分之日玄鸟至，又五日雷乃发声，又五日始电。

清明：清明之日桐始华，又五日田鼠化为鴽，又五日虹始见。

谷雨：榖雨之日萍始生，又五日鸣鸠拂奇羽，又五日戴胜降于桑。

立夏：立夏之日蝼蝈鸣，又五日蚯蚓出，又五日王瓜生。

小满：小满之日苦菜秀，又五日靡草死，又五日小暑至（麦秋至）。

芒种：芒种之日螳螂生，又五日鵙始鸣，又五日反舌无声。

夏至：夏至之日鹿角解，又五日蜩始鸣，又五日半夏生。

小暑：小暑之日温风至，又五日蟋蟀居辟，又五日鹰乃学习（鹰始挚）。

大暑：大暑之日腐草为蠲，又五日土润溽暑，又五日大雨时行。

立秋：立秋之日凉风至，又五日白露降，又五日寒蝉鸣。

处暑：处暑之日鹰乃祭鸟，又五日天地始肃，又五日禾乃登。

白露：白露之日鸿雁来，又五日玄鸟归，又五日群鸟养羞。

秋分：秋分之日雷始收声，又五日蛰虫培户，又五日水始涸。

寒露：寒露之日鸿雁来宾，又五日雀入大水为蛤，又五日菊有黄华。

霜降：霜降之日豺乃祭兽，又五日草木黄落，又五日蛰虫咸俯。

立冬：立冬之日水始冰，又五日地始冻，又五日雉入大水为蜃。

小雪：小雪之日虹藏不见，又五日天气上腾地气下降，又五日闭塞而成冬。

大雪：大雪之日鹖旦不鸣，又五日虎始交，又五日荔挺生。

冬至：冬至之日蚯蚓结，又五日麋角解，又五日水泉动。

小寒：小寒之日雁北乡，又五日鹊始巢，又五日雉始雊。

大寒：大寒之日鸡使乳，又五日鹫鸟厉疾，又五日水泽腹坚。

